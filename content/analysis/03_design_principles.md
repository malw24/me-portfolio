---
Title: Kmom06
Description: This is my colors page.
---

Kmom06
=======================


## Urval

Den första hemsidan jag har valt är James Acasters officiella hemsida.
<picture>
    <source media="(min-width: 668px)" srcset="%base_url%/image/jamesacaster.png?save-as=jpg">
    <source media="(min-width: 376px)" srcset="%base_url%/image/jamesacaster.png?save-as=jpg&w=350&q=80&crop-to-fit">
    <img src="%base_url%/image/jamesacaster.jpg" alt="James Acaster Website">
</picture>

Den andra hemsidan jag har valt är Ed Gambles officiella hemsida.
<picture>
    <source media="(min-width: 668px)" srcset="%base_url%/image/edgamble.png?q=90&save-as=jpg">
    <source media="(min-width: 376px)" srcset="%base_url%/image/edgamble.png?save-as=jpg&w=350&q=80&crop-to-fit">
    <img src="%base_url%/image/edgamble.jpg" alt="Ed Gamble Website">
</picture>
Den tredje hemsidan jag har valt är Abroad in Japans officiella hemsida.
<picture>
    <source media="(min-width: 668px)" srcset="%base_url%/image/abroadinjapan.png?q=90&save-as=jpg">
    <source media="(min-width: 376px)" srcset="%base_url%/image/abroadinjapan.png?save-as=jpg&w=350&q=80&crop-to-fit">
    <img src="%base_url%/image/abroadinjapan.jpg" alt="Abroad in Japan Website">
</picture>

Jag har valt dessa tre sidor eftersom det är personer som jag känner väl till och kan utifrån det förstå vad hemsidorna försöker göra, vad dess syfte är, för respektive person.

## Mål och syfte

Gällande James Acasters webbplats är syftet att marknadsföra i princip allt han håller på med. Han är främst en komiker, vilket förmodligen blir tydligt även för den oupplyste, utifrån de ganska oseriösa bilderna, de ibland väldigt varma och färgglada färgerna samt kontrasten som finns mellan de olika delarna, till exempel på förstasidan.

Syftet med Ed Gambles webbplats är väldigt likt James Acasters, nämligen att marknadsföra alla hans framträdanden samt förse besökare med kontaktinformation.

Abroad in Japans hemsida är främst till för att marknadsföra hans YouTube-videor. Här kan man till exempel välja vilken video man ska titta på geografiskt utifrån en karta över Japan.


## Webbplatsens design

James Acasters hemsidas design är kanske så simpel som man kan förvänta sig av en hemsida som tillhör en komiker, ändå känns det som att en del tid och pengar har lagts på designen. Det första du möts av är en bild av en tavelram framför en bild av James själv, med en bakgrund som kompletterar färgen på hans skjorta. Fonten är fet och stor för att vara lättläst, samtidigt som den passar bra ihop med resten av designen.
Fortsätter man ner på förstasidan ser man att samma designtänk följs, där bakgrundsfärgen ändras för att återigen komplettera James kläder, denna gång i en typ av gulbrun nyans. Det som jag tycker kännetecknar James hemsida är att den är ganska lekfull men ändå minimalistisk.

Jag tycker att designen för Ed Gambles hemsida är på många sätt väldigt enkel. Först är det ett starkt visuellt fokus i form av bilden på honom, sedan går den rakt på sak gällande marknadsföring och information. Eds hemsida känns inte alls lika påkostad som James hemsida. Hamburgermenyn med länkar till de övriga sidorna är enfärgad och heltäckande, med en tydlig font – inget extraordinärt. Jag kan tycka att både den röda och gula texten som används på bland annat e-postlistsidan och "about"-sidan är lite väl skrikig och borde tonas ner några steg. Jag tycker även att designvalen inte alls speglar hans personlighet eller stil som komiker, som oftast är lite mer intellektuell och sofistikerad (trots bilden av honom med ketchup i ansiktet – det är undantaget som bekräftar regeln).

Abroad in Japans design har en tydlig struktur. Hemsidan är enkel att navigera, med tydliga menyer och kategorier som gör det lätt för användare att hitta innehåll. Den är också väldigt visuellt tilltalande. De använder bilder och grafik som på ett bra sätt reflekterar Japan och resandet, vilket förstärker webbplatsens tema. Jag tycker att det är en väldigt professionell design som speglar både Japan och den oberoende videokreatören som är passionerad över det han skapar – vilket är Abroad in Japan.


## Korrekt design för syftet

Jag tycker absolut att designen för James hemsida gynnar dess syfte. James framstår som lekfull och rolig, färgerna ger ett varmt intryck, och jag tycker i helhet att designen framhäver hans personlighet och stil, både som komiker och som person. Samtidigt framhävs alla hans aktiviteter och evenemang på ett effektivt sätt, så att alla enkelt kan ta del av dem.

Jag tycker att designen till viss del gynnar hemsidans syfte. Informationen som är viktig att förmedla till besökarna är presenterad på ett enkelt sätt, vilket gör det lätt att hitta den specifika information man söker. Dock har jag svårt för färgvalen: det röda, svarta och gula tycker jag inte passar så bra ihop. Jag hade hellre sett att det röda byttes ut mot något som passar bättre – kanske rent av till den gula eller svarta färgen.

Designen för Abroad in Japan tycker jag passar väl för syftet med hemsidan, som handlar om att dela med sig av upplevelser, kultur och resor i Japan. Dess enkla och användarvänliga layout gör det lätt för besökare att fokusera på innehållet. Den visuella presentationen med stora bilder och tydliga menyer förstärker kopplingen till Japan och resandet, vilket skapar en omedelbar förståelse för sidans tema.

## Designprinciperna

Designprinciperna för James hemsida är främst balans och kontrast, enligt mitt tycke. Kontrasten är den mest uppenbara, där olika delar av varje sida har olika bakgrundsfärger. Även dessa delar kan vara uppdelade i två eller fler sektioner med tydliga skillnader i bakgrundsfärg. Till exempel den andra delen av James förstasida, där övergången i innehåll går från ett formulär för hans e-postlista till ett par väl valda ord från James själv.

<picture>
    <source media="(min-width: 668px)" srcset="%base_url%/image/jamesacaster2.png?q=90&save-as=jpg">
    <source media="(min-width: 376px)" srcset="%base_url%/image/jamesacaster2.png?save-as=jpg&w=350&q=80&crop-to-fit">
    <img src="%base_url%/image/jamesacaster2.jpg" alt="James Acaster website example">
</picture>

Balansen finner jag i symmetrin, där ingen del av James hemsida står ut på något sätt, förutom footern som jag tycker känns lite väl oinspirerad med tanke på den övriga designen. Footern är lite för rakt på och lite för enkel för att passa in med resten av sidan.

För Eds hemsida är även här kontrast en stor del av designen. Redan på förstasidan ändrar bakgrundsfärgen flera gånger för att markera en ny del med en ny typ av information. Även fontens färg har en bra kontrast mot bakgrundsfärgen. Hierarki är också en viktig del av designen; rubriker och turnédatum visas i större text och ibland i vågade färger, medan sekundär information, som kontaktuppgifter, är mindre och diskretare.
<picture>
    <source media="(min-width: 668px)" srcset="%base_url%/image/edgamble2.png?q=90&save-as=jpg">
    <source media="(min-width: 376px)" srcset="%base_url%/image/edgamble2.png?save-as=jpg&w=350&q=80&crop-to-fit">
    <img src="%base_url%/image/edgamble2.jpg" alt="Ed Gamble website example">
</picture>

Gällande Abroad in Japans hemsida tycker jag att repetition är en av de större designprinciperna. Återkommande fonter, bildformat och layout ger ett intryck av enhetlighet. Jag tycker att det finns en konsekvent stil som gör att webbplatsen känns välstrukturerad. Dessutom tycker jag att det finns en tydlig riktning – när man scrollar nedåt leds ögat naturligt från toppen av ett innehåll till botten utan att något annat stjäl ens uppmärksamhet.

<picture>
    <source media="(min-width: 668px)" srcset="%base_url%/image/abroadinjapan3.png?q=90&save-as=jpg">
    <source media="(min-width: 376px)" srcset="%base_url%/image/abroadinjapan3.png?save-as=jpg&w=350&q=80&crop-to-fit">
    <img src="%base_url%/image/abroadinjapan3.jpg" alt="Abroad in Japan website example">
</picture>


## Kontinuitet genom alla sidor

När det gäller James webbplats finns det en viss avvikelse från startsidans designprinciper, där det övergår till en mer simpel och monoton design, och de färger som speglar hans personlighet inte längre återfinns.

Gällande Eds hemsida tycker jag att kontinuiteten är bättre än på James webbplats, till exempel. Även om jag inte är ett fan av färgvalen, följer de simplistiska designvalen med till övriga sidor.

Abroad in Japans hemsida har en bra kontinuitet över alla sidor, vilket ger ett lättförståeligt men ändå professionellt intryck.


## Analys

Jag tycker att webbplatsernas designprinciper spelar en avgörande roll i att stödja deras syften. James Acaster och Abroad in Japan lyckas bäst, enligt mig, med att använda visuella element som stärker varumärket och engagerar besökaren. Ed Gambles webbplats är funktionell men hade kunnat förbättras med en mer genomtänkt design som bättre speglar hans personlighet och stil. Generellt tycker jag att man kan dra slutsatsen att framgångsrika webbplatser kombinerar balans, hierarki och repetition för att skapa en användarupplevelse som är både estetiskt tilltalande, genuin gentemot personens eller varumärkets stil och personlighet samt ändamålsenlig.


## Min hemsida

Gällande min egen hemsida har designen en minimalistisk och ren stil med fokus på innehållet. Färgpaletten är dämpad, vilket ger ett professionellt intryck. Navigeringen är enkel, med en tydlig meny högst upp på sidan, vilket underlättar för användaren att hitta information.

Designen stödjer webbplatsens syfte att presentera en portfölj. Den minimalistiska stilen gör att besökaren kan fokusera på innehållet utan distraktioner. Den dämpade färgpaletten och det rena utseendet bidrar till en känsla av professionalism.

Gällande designprinciper är negativt utrymme en viktig del av designen. Det finns gott om tomrum runt text och bilder, vilket ger designen andrum och gör innehållet lättare att läsa och navigera. Färg är också en central designprincip – den dämpade färgpaletten skapar en lugn och professionell atmosfär. Kontrasterna är inte särskilt hårda men ändå effektiva för att framhäva viktiga element, såsom länkar eller knappar. I dark mode används även linjer för att separera olika sektioner, vilket skapar en tydlig struktur och gör det enklare för användaren att skilja mellan olika delar av innehållet.

En uppdatering jag skulle kunna göra är att använda mig av mer kontraster för de olika sektionerna på sidorna, för att framhäva innehållet. Detta var något som tydligt användes i de webbplatser jag analyserade och gjorde det enklare att urskilja ett innehåll från ett annat på sidan. Inramning och/eller linjer skulle också kunna vara ett sätt att bättre framhäva innehållet.

Det är alltså dessa ändringar jag väljer att göra i uppgift två, där vi ska implementera tre olika designprinciper. Jag använder kontrast i form av en mörkare bakgrundsfärg för att framhäva huvudinnehållet som återfinns i main-elementet. Jag använder även inramning för att ytterligare framhäva det som ska dra besökarnas uppmärksamhet. Slutligen använder jag linjer och mer negativt utrymme för att förstärka vissa delar och göra innehållet mer lättläst och därmed lättförståeligt.

## Övrigt

Den här rapporten för kursmoment 6 har skrivits endast av mig Max Lindgren.